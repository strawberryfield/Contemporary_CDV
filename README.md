# Contemporary Carte de Visite Tools

![Carte de Visite di Gabriele Chiesa al SemplicementeFotografareLive 2019](https://strawberryfield.altervista.org/carte_de_visite/foto/cdv_gabriele_chiesa_semplicementefotografarelive.jpg)

## Storia della Carte de Visite fotografica

Nel 1854 il fotografo parigino 
[André Adolphe Eugène Disderi](https://it.wikipedia.org/wiki/Andr%C3%A9-Adolphe-Eug%C3%A8ne_Disd%C3%A9ri) ,
proprietario dal 1848 di uno studio in Boulevard des Italiens,
trovò il metodo per ottenere otto diversi negativi su una sola lastra, 
probabilmente ispirandosi alle fotografie stereoscopiche, 
scattate con fotocamere a due obiettivi e già in uso dal 1850. 

La fotocamera ideata e brevettata da Disdéri incorporava quattro obiettivi
e un telaio porta lastra a scorrimento, che permetteva il posizionamento 
del negativo per poterlo impressionare più volte.   
Dieci erano gli scatti previsti e descritti nel brevetto del 1854, 
otto, in realtà, quelli pervenuti integri sui fogli non tagliati. 

In questo modo si poteva impressionare, sviluppare e stampare 
contemporaneamente molte immagini di dimensioni ridotte e abbattere i costi
di produzione di ogni singola fotografia. 

Venne così ideata una sorta di produzione seriale di immagini 
che portò notevoli cambiamenti nel mondo della fotografia.  
Le dimensioni di una carte de visite si aggiravano attorno ai 54 mm 
(2.125 in.=inch=pollice) di base e 89 mm (3.5 in.) di altezza per le 
immagini verticali, viceversa per quelle orizzontali. 

L’immagine veniva stampata su carta sottile e compatta, 
solitamente all’albumina. E’ possibile trovare esemplari antichi stampati 
su carta salata, ma sono molto rari e preziosi.  
Più recente era l’uso con procedimenti al collodio, aristotipia o di 
altro tipo. 

Queste stampe venivano poi montate, quasi sempre a caldo, 
su un supporto cartaceo rigido.  
Le dimensioni del cartoncino erano di circa 64 mm (2.5 in.)  per 100 mm (4 in.)

La differenza tra la carta stampata e il supporto sul quale veniva incollata
creava una sorta di passepartout dove era possibile inserire l’impronta 
del timbro, ad inchiostro o a secco, dello studio fotografico, il luogo 
della ripresa, il titolo dell’immagine o altre indicazioni.  
Anche il verso del cartoncino veniva utilizzato per indicare queste notizie,
a stampa o manoscritte.  Di solito sul verso venivano indicate anche
le medaglie e i premi vinti.

Le carte de visite hanno un successo enorme che coinvolge potenti 
e persone comuni: così, soggetti di estrazione sociale anche modesta, 
si fanno immortalare circondati da un'apparente ricchezza grazie 
agli arredi e alle suppellettili presenti negli studi di Disderi.  
Nel giro di poco si afferma la moda di collezionare le carte de visite 
dei personaggi della politica, della cultura, dell’attualità: 
negli ambienti vittoriani il ritratto della regina madre apre gli album 
dedicati alle celebrità, album con finiture più o meno preziose, 
ma tutti ugualmente concepiti per ospitare in serie il magico formato.

Insomma, il Facebook del XIX secolo.

Inizialmente la Carte de Visite fu uno strumento di riconoscimento ed autocelebrazione 
della borghesia in ascesa, ma presto si rivelò una conveniente risorsa 
culturale per conoscere luoghi ed opere d’arte lontane. 

La CdV racconta e testimonia un intero periodo storico che va dal Risorgimento 
alla Prima Guerra Mondiale, documentando costumi, valori ed atteggiamenti.  
Il suo insostituibile valore come elemento di studio e ricerca storica e 
sociale, anche grazie all’aspetto di semplice figurina che la caratterizza, 
ne ha fatto nel tempo oggetto di collezionismo. 

Moltissimi sono i piccoli ed i grandi collezionisti che hanno raccolto con 
passione queste minuscole finestre fotografiche aperte nel tempo e nello spazio.  
Senza il loro contributo la cono-scenza storica e sociale della fondamentale 
epoca che ha segnato l’unificazione nazionale italiana sarebbe lacunosa.

### Bibliografia

[Fototeca dei Civici Musei di Storia e Arte di Trieste - La carte de visite: un nuovo formato fotografico](https://fototecatrieste.it/i-mercoledi-della-fototeca/la-fotografia-giappone-e-cina-in-posa/notizie-sulla-fotografia-la-carte-de-visite-un-nuovo-formato-fotografico/)

[youmanist - Storia della fotografia: i ritratti tascabili delle carte de visite](https://youmanist.it/categories/fotografia/storia-della-fotografia-carte-de-visite)

[Andrea Mandarino, Gianluigi Parpani - Il Mondo in tasca. Il XIX secolo nelle fotografie carte de visite.](https://issuu.com/brescialeonessa/docs/il_mondo_in_tasca)

[Gabriele Chiesa, Gianpaolo Gosio - Dagherrotipia, ambrotipia, ferrotipia positivi unici e processi antichi nel ritratto fotografico](https://books.google.it/books?id=8aHiDwAAQBAJ&lpg=PA56&dq=carte%20de%20visite%20gabriele%20chiesa&hl=it&pg=PA1#v=onepage&q&f=false)

## La Carte de Visite contemporanea

![Le Carte de Visite di "il fotografo quantistico"](https://strawberryfield.altervista.org/carte_de_visite/foto/cdv_ilfotografoquantistico.jpg)

L’idea di un biglietto da visita fotografico, su supporto fisico permanente, 
resta ancora oggi rivoluzionaria, nell’attuale epo-ca di immagini ed 
informazioni fluide. 

L’ambizione è quella di riproporne l’attualità nella sua funzione di 
comunicazione e testimonianza sociale, nel suo ruolo di minuscolo strumento 
di espressione artistica: tascabile, pratico, economico; concreto e 
persistente segno di presenza in un’epoca di figure effimere.

Il Primo concorso mondiale per Carte de Visite Contemporanea, 
Premio Gianluigi Parpani “Il Mondo in Tasca”, Lodi, 2019 ha rivelato che 
esiste ancora ampio spazio di innovazione e meraviglia nella fotografia 
del futuro che sa reinventare il passato.

Ne abbiamo trovato conferma nella reinterpretazione degli antichi processi, 
dall’oleotipia, alla gomma bicromata, al sale, alla cianotipia...   
Gli artisti contemporanei che oggi reinterpretano creativamente la Carte de Visite 
raccolgono la sfida di uno spazio mi-nuscolo per creare qualcosa di grande 
ed innovativo.

Le opere presentate per il concorso “Il Mondo in Tasca”, Lodi 2020, 
lasciano ancora una volta sbalorditi per la finezza, l’impe-to e la ricchezza 
di giochi, rimandi, allusioni che solo una precisa lettura attenta al minimo 
dettaglio può rivelare.

L’istantanea percezione visiva globale, quella che brucia la visione delle 
immagini su display in un solo attimo, non arriva che a sfiorare la profondità 
di espressione che le migliori opere fotografiche in formato Carte de Visite 
possono dare.

### Bibliografia

[Gruppo Facebook Contemporary Carte de Visite](https://www.facebook.com/groups/cartedevisite)

[Catalogo "Il mondo in tasca 2020"](https://www.gri.it/support/Il-Mondo-in-Tasca-2020-CdV-web.pdf?fbclid=IwAR1mZy4oHk46hpe8w6rEjygDyYo87H87MzgImDL1IDSFy0ojO8pjdDVfqpw)

## I tools per Carte da Visite contemporanee


### Bibliografia

[Roberto Ceccarelli - Creare DVD video da codice](https://strawberryfield.altervista.org/cp/10.pdf)

[Roberto Ceccarelli - Guida alla creazione di DVD video](https://strawberryfield.altervista.org/creare_dvd_video/index.php)

[Tutorials di Imagemagick](https://legacy.imagemagick.org/Usage/)

[La libreria C# per Imagemagick](https://github.com/dlemstra/Magick.NET)
